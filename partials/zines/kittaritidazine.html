<div>
  <h4>Κυτταρίτιδα</h4>

  <p>
   <i> σε αυτό τον κόσμο των μηχανών δεν είναι παντοδύναμο το πάθος, αλλά ο κανονισμός, ο νόμος </i>
    <p>
    σε αυτό τον κόσμο η κυτταρίτιδα βγαίνει στην παρανομία ψηλαφώντας και γρατζουνίζει το σώμα της μηχανής διακηρύσσοντας την πίστη της στην φθορά,
    <p>
    πριν γεννηθεί νεκρή και μετατραπεί σε αλγόριθμο με ένα λογικό σφάλμα που κανένας επιστήμονας ποτέ δεν θα εντοπίσει, 
<p>
    γιατί δεν μπορεί να κινηθεί σε ευθείες,
<p>
    ελίσσεται σαν φίδι που φτύνει δηλητήριο στις υποδείξεις για το πώς πρέπει να ζει,
<p>
    θα σωθεί τελικά από τις φίλες της,
<p>
    όταν μεγαλώσει θέλει να γίνει εκπαιδεύτρια γερακιών που θα αιχμαλωτίζουν drones 
<p>
    για να τα χακάρει ώστε να στέλνουν αποπροσανατολιστικές πληροφορίες και ιούς στον εχθρό, 
<p>
    πριν μετατραπούν σε βροχή από γκλίτερ.
<p>
    συνήθως (αποτυγ)χάνει, 
<p>
    αναρρώνει με τζίντζερ σκόρδο,
<p>
    έχει ασυνάρτητες σκέψεις που δεν προλαβαίνει να πει,
<p>
    σαν νερά σε πάρτυ που ξέχασε να πιει,
<p>
    αφυδατώνεται και κάνει ραγάδες και σκοντάφτει και χτυπάει
<p>
    και γίνεται όλο και πιο όμορφη.
<p>
    στη φαντασία της έχει πετάξει πολλά πτώματα σε τάφρους με αιμοσταγείς φώκιες λεοπαρδαλές,
<p>
    και έχει κάνει άλλες τόσες εκτρώσεις.
<p>
    τη βρίσκει, αλλά συχνά την βρίσκουν κιόλας, συνήθως σε αυτο-τέτοια πράμματα,
<p>
    σε ανύποπτους χρόνους και αμήχανες καταστάσεις.
  </p>

  <a href="mailto:kittaritidazine@gmail.com" target="_blank">επικοινωνία</a>
</div>
